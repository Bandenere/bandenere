<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Bandenere</title>
    <style>
        body {
            font-family: Copperplate, serif;
            background-color: #2e2e2e; /* Antracite */
            color: #fff;
            margin: 0;
            padding: 0;
            display: flex;
            flex-direction: column;
            min-height: 100vh;
        }
        header {
            background-color: #de2b2b; /* Rosso Depero */
            color: white;
            padding: 1em 0;
            text-align: center;
        }
        main {
            flex: 1;
            padding: 2em;
        }
        section {
            margin-bottom: 2em;
        }
        h2 {
            border-bottom: 2px solid #de2b2b; /* Rosso Depero */
            padding-bottom: 0.5em;
        }
        a {
            color: #990099; /* Viola Campari */
            text-decoration: none;
        }
        a:hover {
            text-decoration: underline;
        }
        footer {
            background-color: #de2b2b; /* Rosso Depero */
            color: white;
            text-align: center;
            padding: 1em 0;
            width: 100%;
            position: relative;
            bottom: 0;
        }
        .racconto {
            background-color: #444;
            padding: 1em;
            border-radius: 8px;
            margin-top: 1em;
            line-height: 1.5; /* Imposta interlinea a 1.5 */
        }
    </style>
</head>
<body>
    <header>
        <h1>Bandenere</h1>
    </header>
    <main>
        <section id="bio">
            <h2>Chi Sono</h2>
            <p>Scrittore Svogliato</p>
        </section>
        <section id="racconti">
            <h2>Racconti</h2>
            <div class="racconto">
                <h3>L'oracolo del banco frigo</h3>
                <p>La parola serve a nascondere il pensiero,
il pensiero a nascondere la verità.
E la verità fulmina chi osa guardarla in faccia. [Ennio Flaiano]

<p>

</p>

Riaprii gli occhi. Dove mi trovavo?
<p>
</p>
Ero disteso nella neve bianca, fredda e compatta, soffice. La luna era alta. Era molto alta, sembrava la luna di un’altra galassia. Lontana e sospirante.
Quanto t’avevo amata, quanto ti amerei ancora. Ma ci sono gli amori dei sogni e gli amori della realtà: noi siamo sempre stati un amore dei sogni anche quando abbiamo accarezzato la realtà. E ora, non mi ricordo come è successo, mi sono svegliato in questa pianura aperta, sterminata e ricoperta da una comoda e calda coltre di neve. In lontananza, davanti a me, una brughiera oscura che faceva da premessa a delle montagne a tratti dolci e ondulate, a tratti aspre e spigolose, dove sorgevano tanti villaggi rzigogolati di alberi.
Stavo sognando? Ero morto? I barbiturici?
<p>
</p>
Dalla pelle di borsa verde, ricacciai, fuori dal cantuccio dove s’era nascosta, la bussola, ma il quadrante era completamente in frantumi. Mi sarebbe servita a poco in questo stato, e coltivavo il dubbio che anche se fosse stata intatta, mi sarebbe servita a poco qui, dove ogni riferimento della veglia precedente sembrava smarrito e ogni possibilità di orientamento pareva impossibile. In cielo, non c’era neanche una stella. Mi sovrastava, aperta, una notte blu scura, sfumata verso tonalità più chiare solo dalla flebile schiarita data dalla luna degli altri mondi. 
Sulle montagne, sia le dolci che le aspre, si intravedevano qua e là, senza un’apparente disposizione logica, luci fioche, che di tanto in tanto parevano accendersi di intensità, brillare come pulsar, e poi tornare a vedersi appena. Da un certo punto della brughiera, fitta e buia, impenetrabile, sembrava invece alzarsi un fumo denso, come di un ampio comignolo. Chi mai avrebbe potuto abitare in quel posto? Chi mai su quelle montagne ostili nella loro dolcezza e su quelle pendenze inaccessibili nella loro asprezza? Quale popolo astruso? Di quali sembianze?
Sperso e spaesato, con una certa melanconia che tracolava inspiegabile dal cuore, mi misi a sedere (prima), mi tirai in piedi (poi) e, senza neppure darmi una scrollata di neve, iniziai a mettermi in cammino verso la brughiera oscura (infine). La borsa verde, piena di orpelli e sistemi di misura della vita precedente, non la portai con me. Pesava troppo.
<p>
</p>
Come ci ero finito qua? È successo quando mi hai detto “chi siamo noi due? Chi siamo mai stati? Siamo un’adozione a distanza, coi cocci mantenuti assieme a colpi d’amplesso”? O è successo quando ti ho detto che eri scema? Bé, non che io sia poi tutto sto genio, sia detto. Però tu, diciamo che tu eri più bella che intelligente, dai. Che per me, tra l’altro, me ne rendo conto solo ora, era il massimo. Cazzo, se lo era: la bellezza ha un mistero insondabile, da che l’intelligenza rimarrà sempre chiusa fuori. L’intelligenza la puoi coltivare, siamo sinceri, la puoi studiare, e male che vada la puoi sempre imitare. Ché tanto l’intelligenza assoluta, oggettiva, manco esiste. La bellezza, invece, no, per Dio l’Altissimo. La bellezza no. La bellezza è. O non è. Mica la puoi fregare la bellezza. È per questo che a tutte le persone prossime (dico anche solo prossime) all’intelligenza piacciono le persone belle. Solo belle, nient’altro. L’intelligenza è un accessorio che la sporca e basta alla bellezza vera.
Gli dei mica parlano. Sono dei per assioma, non per dimostrazione. Se pure fossero intelligenti, non ci tengono a fartelo sapere.
Cosa emoziona davvero un uomo intelligente più di una donna stupenda con l’espressione lampantemente scema?
<p>
</p>
Una bella vagina sciacquata, grassa e grondante, si conserva tra le labbra la verità del mondo, te lo dico io. Se la conserva solo per lei, in esclusiva universale. Certo è che ce la stanno sbattendo in faccia, avete ragione, ovunque, sempre, dappertutto, ad ogni ora; siamo obbligati a contemplarla: fiche sempre più denudate, sempre meno allusive, arriveranno ai coriandoli per coprirsi il clitoride, e niente più. Fino a che un giorno ce la disveleranno tutta, senza alcun coup de teatre, su Uno Mattina, svogliatamente, come ci si gratta dietro l’orecchio. E allora, quando ci accorgeremo che anche la fica è una sciatteria, un’illusione, l’illusione massima per carità, una carezza di verità, ma pur sempre un’illusione, allora saremo preda del nulla assoluto, profondo, irreversibile.
Il sacro esiste nel mistero, la verità fin quando rimane sconosciuta.
<p>
</p>
Sì, ho un vago ricordo ammischiato, ora che ci penso, di come sono finito qua, che sia realtà o visione. Dev’essere successo quando sono andato a fare la spesa all’ipercoop per calmare la frustrazione, dopo la litigata furiosa che abbiamo avuto. Ma l’orata del banco frigo, che manco era fresca, voglio dire, che manco era fresca!, (si vedeva lontano un miglio che puzzava di tre giorni), ha dilatato la pupilla e mi s’è messa a fare il labiale di qualcosa che non capivo: “ba_ba_ba_”. Allora mi sono avvicinato per sentire meglio, l’orecchio teso al profeta travestito di squame e la faccia praticamente immersa nelle scaglie di ghiaccio del banco frigo, tra gli scampi e i polpi. Si sentiva niente di niente. Solo “ba_ba_ ba_”.
L’orata sorrideva. Sta puttana. Cosa voleva dirmi? Qualcosa di sensazionale, sicuro. Il segreto della vita, di più, il segreto del bene che proviamo per gli altri, qualche volta, in modo inspiegabile. Chiusi gli occhi, le guancie bruciavano dal freddo. Lei mi aveva lasciato: ma l’orata umida era abbastanza incomprensibile da meritarsi il nuovo amore che nasceva.
E così, riaprendo gli occhi dalla luna di miele con le branchie, mi sono ritrovato qua, ecco, ora mi ricordo: nel bel mezzo di una canzone folk nostalgica e avvolgente, la neve, gli echi, le luci fioche e pulsanti, i boschi scuri e romantici, i camini che crepitano, il plaid a quadrettoni: una di quelle canzoni che riscaldano gli inverni del cuore e ne tengono al riparo il poco tepore rimasto. Quelle canzoni che evocano il mistero di una tristezza dolce, di una solitudine compiaciuta e languorosa. Nobile e accomodante.
<p>
</p>
Quando arrivai davanti al grande portoncino della piccola casa in legno che sboccava fumo denso, dopo ore di cammino, nel bel mezzo della brughiera scurissima, e cupissima, e nerissima, ululante di gufi, piena di ombre più scure della notte, bussai. Rimasi in dubbio un po’, ma alla fine bussai.
TOC -     TOC -           TOC.
<p>
</p>
Nessuno rispose. Il vento fischiava – fffhssssssss - tra gli alberi zigorgolati, sfrondati di foglie, carichi di aghi. Provai a ribussare, in cerca di accoglienza, sperduto e solo in un mondo che non riconoscevo. Non sapevo bene chi mi si potesse parare ad aprirmi il grande portoncino, colorato di quello che aveva dovuto essere un bel rosso intenso, e che ora sembrava più un rosa salmone sbiadito. TOC TOC TOC – TOC.
Di nuovo, niente. Eppure dal comignolo sbuffava fumo grigio: il camino ardeva in piena, qualcuno (uomo, donna o bestia) doveva stare alimentarlo. Qualcuno che, evidentemente, voleva goderselo per sé, senza scocciatori confusi.
<p>
</p>
Stavo per andarmene, quando una voce eterea e sensuale, una voce di donna mai udita prima nella vita, che sembrava provenire contemporaneamente da dietro la porta della piccola casa, dal bosco nero e dalle luci arcane delle montagne, mi disse: “Attento a te, piccolo uomo della città, se possiedi un cuore puro e ti rallegri della vera bellezza, bussa per la terza volta. Bussa, e io mi aprirò a te, ti schiuderò le porte di significato che veleggiano sulle mie cosce, ti racconterò le storie che si raccontavano le divinità prima che nascesse il mondo e ti farò scaldare al calore del mio focolare che ravviva la carne e commuove lo spirito. Al contrario, se ancora non sei pronto ad innamorarti delle brutture, le disarmonie e le promesse di felicità, attento a te. La porta ti rimarrà serrata e sarai costretto a vagare tra le rocce ostili e i rami arzigogoli, a chiedere asilo ai popoli deformi e affamati delle montagne: lassù penserai di aver scampato la morte, e ne avrai abbracciata una ben peggiore.
Se sopravvivrai per 100 giorni e 100 notti alle loro abitudini mefitiche, alle suppurazioni di pus e sangue, ai banchetti sfrenati che stillabrano lo stomaco, allora, solo allora, torna vivo alla mia porta, mutato nel cuore, e allora, solo allora, verrai accolto come ospite onorato: sarà quello il giorno in cui ti spalancherò le gambe del tempio e ti avvicinerò la cialda umida sulla lingua distesa, cosicché tu possa rinascere in te, schiudere le sinapsi gravide e tornare ai mondi da cui provieni per dialogare in saggezza con le orate del banco frigo”.
<p>
</p>
Tutto questo, così mi accadde, secondo la profezia sinuosa. E dopo aver visto, adesso dico a voi, perché possiate finalmente comprendere: 
<p> </p>
b a_   b a_   b a_ 
                </p>

<div class="racconto">
<h3>L'allegato</h3>
<p>Dacché aveva memoria, aveva sempre sognato di ricoprire un ruolo importante, un ruolo prestigioso, che desse soddisfazione a sé e invidia agli amici, una posizione che lo precedesse e avanzasse, lo aumentasse. Il più grande sogno in cuor suo era propriamente e gelosamente quello: di non aver bisogno di presentarsi con un triste, anonimo e infamante bigliettino di visita. E di non aver bisogno di lasciarlo, lo squallido cartoncino, a qualche mediocre che si ricordasse di lui. La sua ambizione era di essere immediatamente riconoscibile e “Unforgettable”, come “The Voice”, la Voce, Frank Sinatra; come le notti magiche di Italia ’90; come il profumo delle gambe di Marina al liceo. Ah, Marina. Non si era comportata granché bene, in effetti, Marina. Però, però che importa? Lo vedi? Ogni tanto la fantasticava ancora. “Unforgettable”.
<p>
</p>
E così voleva essere lui, celebrato e ambito, disprezzato da quelli che non ne ricevevano le attenzioni desiderate, adulato da chi provava ad avvicinarglisi. L’adulazione l’aveva sempre schifata lui, evidente manifestazione di subordinazione, inferiorità, anonimato. Sì, sempre sputata addosso l’adulazione, specialmente quella degli altri per gli altri. Ma per se stesso avrebbe fatto un’eccezione.
Subito dopo la laurea, conseguita con più del massimo dei voti, aveva trovato immediatamente lavoro presso un’azienda leader di settore. Del resto, aziende che non siano “leader di settore”, ad oggi, si fa fatica a trovarne. E aveva iniziato da poco più di un mese, se non sbaglio, quando successe l’inspiegabile fatto. Ma non voglio accelerare i tempi, procediamo con ordine, o quantomeno con un disordine che abbia qualche fenditura di senso.
<p>
</p>
La prima settimana di impiego l’aveva diligentemente trascorsa a studiare la superficie della sua scrivania, dal momento che nessuno in ufficio era stato informato del suo arrivo e men che meno sapeva di che cosa si sarebbe occupato. Tutti facevano già tutto. Anche quando i primi due giorni si era proposto di essere utile in qualche modo, era stato ricacciato al proprio posto.
<p>
</p>
-	Dottor Balossi, posso alleggerire il carico delle sue funzioni?
<p>
</p>
-	Certo caro, non riesco a capire se la tua scrivania è in legno, ricomposto, plastica, vetro, cristallo o cemento. Puoi farmi avere un report per domani sera? O è troppo poco tempo?
<p>
</p>
Il lunedì della seconda settimana era stato accolto dalla sempre sorridente Dottoressa Balossi, responsabile delle risorse umane e, sì, Balossi anche lei a quanto pare.
<p>
</p>
-	Buongiorno, caro! Eccoti! Ti ho preparato i bigliettini da visita. Buona giornata!
<p>
</p>
Mentre si allontanava facendo rintoccare i tacchi sul datato pavimento ceramico, lui restò impietrito: una sensazione di imprigionamento, come un fiotto di liquido mortale acido, iniziò a spandersi dall’intestino in tutte le direzioni all’interno del suo corpo. Ma fu ancora peggio quando lesse l’intestazione del bigliettino: “Caro – Desk Manager.”
<p>
</p>
Questo era troppo da sostenere, l’acido l’avrebbe sfigurato dentro se non avesse parlato.
<p>
</p>
-	Mi scusi Dottoressa Balossi, posso rubarle due secondi?
<p>
</p>
-	Certo, caro. Ma facciamo uno, eh. C’è qualcosa che non va? – sorridentissima.
<p>
</p>
-	No, ecco, Dottoressa Balossi – l’abbrivio energico era già in diluzione – solo, vede – mostrando il bigliettino – qui c’è scritto Caro al posto del mio nome, e Desk Manager come posizione. Io, sinceramente, non capisco.
<p>
</p>
-	Ah, ma che sciocca. Certo, caro. Perdonami. Dimenticavo di dirti che qui, nella nostra azienda leader di settore, usiamo nominare Caro o Cara tutti i nuovi assunti, per evitare dannosi ed eccentrici personalismi. Quando poi si fa carriera e si raggiungono le posizioni dirigenziali, e sono certa che tu sarai uno di quelli che ci arriverà in tempi record, si sostituisce il Caro o Cara con Balossi, che come già sai è il cognome del nostro amministratore delegato. In questo modo incentiviamo il teamwork, motiviamo tutti a dare il massimo e ci sentiamo parte di una sola, grande famiglia, sintonizzata e capace di pensare all’unisono.
Per quanto riguarda il job title, bé, pensavo che i miei colleghi fossero stati chiari in sede di colloquio, anche se non sono dei Balossi. Noi abbiamo la necessità di promuovere all’esterno il fatto che assumiamo giovani laureati col massimo dei voti in una top università italiana, capisci? Non abbiamo niente da farti fare, al momento. Ma non sottovalutare il compito dei prossimi mesi, occuparsi della propria scrivania non è scontato: tutti lo fanno, pochissimi lo fanno in modo eccellente. Dimostrati all’altezza e troverai la tua strada verso i Balossi.
<p>
</p>
Il breve colloquio lo lasciò paralizzato, ma quando si rimise a sedere al suo posto, dietro la sua scrivania, mezzo e fine delle sue giornate, ai colleghi sembrò semplicemente silenzioso. Il che era solo rassicurante per loro. Il ragazzino nuovo non ci avrà da procurarcene, di grattacapi, avranno pensato in quei momenti.
<p>
</p>
Lui intanto, all’apparenza compito, si sentiva in verità inoculato di un nuovo virus mutageno inarrestabile, prodigio della biochimica 3.0. Condannato a morte, peggio, già giustiziato e in terrificante attesa che la distruzione interiore portasse a compimento la sua marcia di putrefazione. Un ferro da stiro gli testava le pareti dell’intestino, e il crasso e il tenue li sentiva contorcersi l’uno sull’altro, nel tentativo di fare un nodo scorsoio e provocare il soffocamento. 
<p>
</p>
Aveva un solo modo di sopravvivere, uno solo. La sua determinazione e il suo egotismo, o forse semplicemente uno sfrenato spirito di sopravvivenza (che sempre a vanità potremmo in fin dei conti ricondurre), gli fornì un antidoto a buon mercato, pronto per essere avvicinato alle labbra e deglutito con poco sforzo: questo avrebbe fatto, avrebbe accettato attivamente la propria condizione, l’avrebbe persino desiderata, bramata con tutto se stesso. “Mi prenderò cura della MIA scrivania come non hanno mai visto nessuno prendersi cura di una scrivania. Diventerò un Balossi. No, di più. Diventerò IL Balossi. Allora tuttì ricorderanno il mio nome. Tutti.” – si scolpì questo monito nella testa, tra le fessure del cranio, e decise che lo avrebbe inseguito fino alla morte.
<p>
</p>
Fine primo tempo
<p>
</p>
Tanto per cominciare iniziò ad entrare sempre più presto la mattina e ad uscire sempre più tardi la sera. Sempre più presto, sempre più tardi. “La vedranno – rimuginava – se la vedranno”. Passava il badge verso le 8, e osservava tutti arrivare alla spicciolata nella mezz’ora successiva. O meglio, quasi tutti. Qualcuno arrivava con lui, qualcuno era persino già lì da prima che lui facesse orgoglioso ingresso anticipato. Dopo qualche giorno, la cosa iniziò a dargli fastidio, serio prurito all’epidermide. Così attaccò: le 8 divennero le 7.45, poi le 7.30. Dopo un paio di settimane, entrava fisso alle 7 e usciva fisso alle 21. Ma la sera non faceva testo, anche i più inetti si abbindolavano alla sedia in attesa che il buio facesse più buio, per dare prova di valore e attaccamento al posto di lavoro. No, la sera contava decisamente meno. Era il mattino, l’alba, a fare la differenza. A mostrare una inequivocabile e scintillante forza di volontà, rigida e quadrata. Fu così che anche le 7 iniziarono a non bastare più. “Se altri metri di giudizio non ho, se il mio unico parametro di valutazione questa scrivania deve essere, mi vedranno coi gomiti su questa scrivania per un numero di ore che neanche sospettavano potesse far parte di una giornata. Quando arriveranno, tutti, io sarò già qui. Quando se ne andranno, tutti, io sarò ancora qui. Dovranno dubitare che io me ne stacchi mai, da questa puttana di scrivania”.
<p>
</p>
Erano tre mesi che lavorava nell’azienda leader di settore quando, un mattino, fece ingresso trionfale, napoleonico, alle 6 e mezza. Arc de triomphe. Non stava nella pelle, si fregava le mani come un ossesso, né riusciva a trattenere un sorriso maniacale. Entrò da vincitore assoluto in ufficio, circondato da un silenzio sepolcrale, un silenzio profondamente vibrante per lui. “Nessuno. Ah, finalmente. Non c’è … nessuno. Quale saporito, gustoso silenzio”. E ridacchiava, a bassa voce. Pareva singhiozzare risatine nervose, un godimento pieno. Estatico, estremo. Sennonché, d’un tratto “Oh, buongiorno a te, caro. Fatto presto stamane! Avevi paura qualcuno te la rubasse? – indicando la scrivania”.
<p>
</p>Sorrideva quel tale, compiaciuto. “Amo arrivare in ufficio la mattina, non trovare nessuno e andare al bagno. Sporcarlo per primo mi dà un senso di … non saprei … neanche ci vado più al bagno a casa, io… non mi ci piglio gusto. Qui, tutt’altra cosa, un piacere profondo. Ad ogni modo, buona giornata a te, caro”. E proseguì oltre, lungo il corridoio, quel tale, che magari non era neanche un Balossi.
<p>
</p>
Fu questo episodio che innescò in lui la miccia di quella che si sarebbe rivelata la sua idea definitiva. Si fece sera, verso le 21, e mentre stava per raccogliere le sue cose e uscire, un’illuminazione lo trapassò, da parte a parte. La ghiandola pineale era stata fecondata, e ora sgravava la sua progenie. Tutto il giorno non aveva fatto altro che pensare a quel fastidioso sorriso, di più, a quel fastidioso sorriso che si era fatto palesemente beffe di lui. “Io non raccoglierò le mie stupide cose, stasera. Voglio vedere la faccia che faranno, tutti. Non me ne andrò a casa, per tornare domattina, il prima possibile, per vincere la gara dei perdenti. Io passerò la notte qui”.
<p>
</p>
L’intera azienda era un manto di tenebra quando finalmente gli riuscì di prendere sonno, abbandonato sulla sua scrivania. Saranno state le due e mezza, tre. Non appena i muscoli contratti dagli intensi sforzi della giornata diedero cenno di un tentativo di rilassamento, però, un suono indecifrabile lo riportò a uno stato di veglia, confusionaria perlopiù.
<p>
</p>
Lontano, disperso nella bocca di chissà quale oscuro corridoio dell’edificio, gli parve come di sentire un uccello al neon cinguettare, poi silenzio. Silenzio tombale. Per oltre due minuti e mezzo, tre. “Scherzi della stanchezza”, pensò. Le palpebre tornarono ad accasciarsi tremando, quando una voce lirica, una voce di donna, sembrò gorgogliare, chissà dove, in quale ufficio, di quale ala. Una voce eterea che, stavolta non poteva sbagliarsi, era udibile distintamente. Seppur arrivasse ovattata, come il pianto di una balena nelle profondità dell’oceano, a miglia di distanza, in universi lontani e temibili.
Non gli riusciva di comprendere, e il filo della paura che iniziava a snodarsi in lui fece sì che non potesse rimanere fermo dov’era. Si alzò in piedi, ondeggiando, con la vista offuscata e sopraffatta da tutta quella luce nera. Varcò la soglia dell’ufficio e, subito, una folata di velluto oscuro torbido gli si strofinò sulle gambe e passò oltre. Sentì una lama di terrore liquido colargli sulla schiena e raggiungergli le natiche e l’ano. Voltandosi di scatto per capire cosa gli si fosse strusciato addosso, vide una piccola ombra muoversi elegantemente verso il fondo del corridoio. Dalle grandi finestre poste sui due lati il colore della luna si riversava pallido e dipinse la forma sfuggente dello strano essere mentre voltava l’angolo. In quel momento i suoi occhi incerti poterono riconoscere cosa lo avesse unto pochi secondi prima: un nero pavone, con la ruota interamente dischiusa, a smostrare senza pudori i motivi intimi e le fantasie nascoste della sua volta di Dresda.
<p>
</p>
Senza neanche pensarci su, si ritrovò a seguire l’animale euristico, col cuore a battere colpi potenti e fuori tempo, e il sopraffiato a complicare l’incedere molliccio e traballante. Girò anche lui l’angolo, un altro, poi un altro, un altro, e forse altri mille ancora. Poteva trovarsi ovunque nell’edificio ormai, o anche fuori. L’ambiente spaziale attorno era stretto come i lunghi e spigolosi corridoi che percorreva, e immenso come le fredde galassie che lo sovrastavano. “Unforgettable”, si mise a risuonare subito dietro di lui la Voce, calda, rotonda. Eppure voltandosi non c’era altro che il nulla. “Unforgettable”, gli sembrava di aver definitivamente perso il senno, sconquassato a colpi di mannaia dal terrore dinamico che lo muoveva. Eppure la cosa peggiore era che, al contrario, si sentiva perfettamente lucido. Costretto alla lucidità e in balia di una catena di eventi primordiali che non potevano essere disinnescati. Avrebbe dato qualsiasi cosa per fermarsi e dormire, per smettere di ragionare febbrilmente. Doveva raggiungere il nero pavone e il suo inafferrabile arcobaleno di meraviglia. “Unforgettable”, risuonò di nuovo, splendido e glaciale. Doveva raggiungerlo assolutamente.
<p>
</p>
Fu proprio mentre si ripeteva in modo ossessivo questo proposito che l’inscrutabile animale arrestò la sua corsa. Lo vide, dall’altro capo del corridoio, prima fermarsi, poi voltarsi. Sembrava fissarlo severamente nelle pupille, sembrava sapere cose che lui non avrebbe mai saputo, a cui non avrebbe mai avuto accesso. Un oceano di conoscenze nascoste, affidate alla custodia dell’infinta saggezza di un animale soprannaturale nella bellezza del corteggiamento, nella tensione dell’amore.
<p>
</p>
Davanti a una porta stava, lì, fermo.
<p>
</p>
A passi lenti, si avvicinò all’animale alieno. A ogni metro verso l’occulto che gli sembrava essere prospettato, sentiva di uscire fuori da sé; a ogni centimetro una parte di lui intraprendeva un viaggio extra-corporeo di abbandono delle budella, delle viscere, dei bulbi e dei genitali. Fin quando, totalmente astratto a se stesso e alle sue cellule, non si trovò a un passo dall’accesso misterioso. “Baal Balossi – Amministratore Delegato”, una larga e spessa targa troneggiava sul poderoso legno di cui era fatta la porta. L’ingresso era socchiuso e il nero pavone entrò. Ormai privato di qualsiasi volontà e desiderio, lui non fece altro che seguirlo, istintivamente.
<p>
</p>
Non appena superò l’uscio, venne assalito da pesanti vertigini e sentì le narici invase da fiotti di liquido caldo. Si sentiva schiacciare a terra e, anche se non poteva vederlo, aveva la chiara percezione che il pavimento gli si stesse per abbattere sulla faccia e frantumargli le ossa. Il fetore era insostenibile e mortale, di feci umane in decomposizione, per un banchetto di vermi contorsionisti, affamati. Più in là, gli sembrava di indovinare le forme di una possente scrivania. Nel tentativo di avvicinarla e crollarcisi sopra, si fece largo in mezzo a una foresta umida e bagnaticcia, fatta di liane di intestini feriali. Non ne poteva più: il tragico spaesamento emotivo e la furiosa illogicità dell’esperienza in cui si era riversato lo stavano sfinendo. Sarebbe collassato inerme di lì a pochi attimi, esausto e spastico, strozzato dal puzzo ripugnante; giusto il tempo di vedere ergersi da dietro la grossa scrivania una monumentale ombra nera, ispida e pelosa.
<p>
</p>
Lo trovarono la mattina dopo, verso le 8, alla sua scrivania, perfettamente seduto, ricoperto di tagli abnormi e grumi di sangue. L’espressione inscrutabile e apatica. Era interamente spillato, come fosse un documento, allo schienale della sedia. Un allegato all’esistenza.
</p>
    </div>
</section>
            </div>
        </section>
        <section id="progetti">
            <h2>Progetti</h2>
            <p>Scrittori Svogliati</p>
            <p>Segui il progetto su <a href="https://www.instagram.com/scrittori_svogliati/" target="_blank">Instagram</a></p>
        </section>
        <section id="contatti">
            <h2>Contatti</h2>
            <p>Puoi contattarmi via email: <a href="mailto:bandenere1975@gmail.com">bandenere1975@gmail.com</a></p>
        </section>
    </main>
    <footer>
    <p>&copy; 2024 Bandenere. Tutti i diritti riservati.</p>
    <p>Questo lavoro è concesso sotto una <a href="https://creativecommons.org/licenses/by-nc-nd/4.0/" target="_blank">Licenza Creative Commons Attribuzione - Non commerciale - Non opere derivate 4.0 Internazionale</a>.</p>
</footer>
